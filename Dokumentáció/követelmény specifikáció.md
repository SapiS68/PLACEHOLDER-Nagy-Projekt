# Követelmény specifikáció

## 1. Áttekintés
A projekt célja, hogy létrehozzon egy webes felületet, amelyen a regisztrált/bejelentkezett felhasználók lehetőséget kapnak naponta megválaszolni egy kérdést. A kérdés 24 óránként frissül. A kérdéseket megfelelő jogosultsággal meg lehet adni, illetve szerkeszteni. Egy játék nevet kell kitalálni, képek alapján. A rögzítésre kerülő statisztika az időt és a kitaláláshoz szükséges a felhasználó által megtekintett képek számától függ. Automatikusan frissülő statisztika is elérhető a jelenlegi és korábban teljesített eredményekről. A nem aktuális kérdések a korábban feltöltött képekkel együtt archivált ként elérhetőek maradnak minden látogató számára. 
## 2. A jelenlegi helyzet leírása
Jelenleg ezt a vonalat a framed.wtf domain címen elérhető weboldal képviseli. Ezen az oldalon film/sorozat címeket kell kitalálni. A weboldalon elérhető a korábban feltöltött film címek a hozzájuk csatolt képekkel együtt archivált ként minden oldalra látogató számára. Nehézséget nyújt, hogy nem dátum alapján kérhető le az archívumok egyes pontjai. Ezen felül a statisztika csak lokálisan, valószínüleg ip cím alapján tárolódik, az eredményekről nincsen vezetve globális rangsor. Nincsen felhasználó rendszer, amely által megvalósítható lenne a globálisan vezetett leaderboard, így jelenleg az egyszerű felhasználó számára nehéz megtudni az eredményének valódi helyét a többi játékoshoz mérten. Ehhez hasonló tematikájú weben elérhető oldalról nincsen tudomásunk.
## 3. Vágyálomrendszer
A projekt célja bővebben, hogy létrehozzon egy weboldalt, amelyen lehetőség van regisztrálni felhasználókat és a már regisztrált felhasználói adatokkal bejelentkezni. Csak a belépést követően elérhető a tartalom. A weboldalon több képből van lehetőség kitalálni egy videójáték címet, ez a felület 24 óránként frissül. Az éppen nem aktuális, korábban megjelent kérdések archiválva elérhetőek maradnak. Statisztika készül, amely a képek és az eltelt időt is figyelembe véve alakít ki azon felhasználókból toplistát, akik kitöltötték a kérdőívet. Admin panelen keresztül készíthető adott dátumra kérdőív.
## 4. Jelenlegi üzleti folyamatok modellje
Quiz felületek már játék tematikában elérhetőek számos helyen az egyszerű internetes felhasználó számára is, azonban jelenleg olyan webes felületről nincsen tudomásunk, amelyen keresztül játék címeket kell kitalálni, képek segítségével, 24 óránként frissítve ezt. Igény van erre, ugyanis számos fiatal illetve felnőtt is hobbiként tekint a videójátékokra, ezzel a weboldal által nyújtott tartalom jó időtöltésnek bizonyulhat. A videójátékos közönség számára fontos a versenyzés, ezáltal egy ilyen quiz oldalnál elengedhetetlen, hogy biztosítson erre lehetőséget valamilyen formában, ennek ellenére a quiz oldalak töredéke nyújt erre csupán teret. A közösségnek fontos eleme az, hogy globális, ennek megfelelően kell a fő nyelvet kiválasztani. 
## 5. Igényelt üzleti folyamatok modellje
Új formátumot nem alakítunk ki a projekt, egy már meglévő, a framed.wtf weboldalhoz hasonlóan, új tematikában készít felületet. Az alap elképzelést egy komplex felhasználó rendszerrel egészíti ki. A statisztikát nem lokálisan vezeti, hanem a regisztrált felhasználókat bevonva készül globális toplista az eredményekről. A figyelem fenntartása érdekében, követve az alap koncepciót, 24 óránként frissül a tartalom.
## 6. Követelménylista

| Id | Modul | Név | Leírás |
| :---: | --- | --- | --- |
| K1 | Felület | Bejelentkezési oldal | Itt a felhasználó be tudja írni a hozzá tartozó bejelentkezési adatait (felhasználónév, jelszó), majd - érvényes bejelentkezési adatok esetén - átirányít a játék főoldalára. Az oldalról a felhasználó át tud menni a regisztrációs oldalra is, hiperlink segítségével. |
| K2 | Felület | Regisztrációs oldal | Itt a felhasználó egy felhasználói profilt tud létrehozni magának; meg kell adnia a felhasználónevét, jelszavát kétszer, illetve az e-mail címét. Hibás bemenetnél, például helytelen/már használt felhasználói név, vagy nem egyező jelszavak esetén jelzi a felhasználónak a javítandókat, egyéb esetben regisztrálja a felhasználót, majd irányítsa át a bejelentkezési oldalra. Legyen lehetősége a felhasználónak arra is, hogy kézileg visszatérjen a bejelentkezéshez. |
| K3 | Felület | Játékoldal | A felhasználó itt találhatja ki az ahhoz a naphoz tartozó játékot a megadott képekkel. Először egy képet jelenít meg, majd minden próbálkozás után megjelenít mégegyet, amely a kitalálandó játékhoz tartozik (amelyeket lehet lapozni). Utolsó próbálkozásnál, vagy a játékcím kitalálásánál a játék véget ér, amely esetén a játékmenet statisztikáját adatbázisba tárolja, majd megjeleníti az eddigi statisztikák átlagait. Bejelentkezés hiánya, vagy kijelentkezési kérelem esetén dobjon vissza a bejelentkezési oldalra. |
| K4 | Felület | Archívum oldal | A felhasználó itt meg tudja jeleníteni az előző napi kitalálandókat, azok képeit, címét és statisztikáit. Bejelentkezés hiányában irányítson vissza a bejelentkezési oldalra. |
| K5 | Felület | Statisztikai oldal | Itt a felhasználó meg tudja tekinteni a saját eredményeit, statisztikáit, például a játékmenetek számát, a nyerések számát, a nyerési átlagot, a próbálkozások száma szerinti nyeréseket, illetve az átlagosan eltelt időt. Bejelentkezés hiányában irányítson vissza a bejelentkezési oldalra. |
| K6 | Felület | Kérdőív hozzáadása oldal | Ha a felhasználó admin jogokkal rendelkezik, itt meg tudja adni egy adott dátumhoz a kitalálandó játékhoz tartozóakat: játékcím, játék borítója, a próbálkozásokhoz tartozó képek. A felhasználó le is kérhet az adatbázisból, ha esetleg módosítani szeretné a kitalálandók valamelyikét. Ha már létezik egy adott dátumra adat, akkor csak felhasználói megerősítés esetén töltse fel az újonnan megadottakat. Ha a felhasználó egy, már lejátszott vagy folyamatban lévő játékot akar módosítani, küldjön egy hibaüzenetet a felhasználónak, és ha a felhasználónak nincsen jogosultsága az oldalt megtekinteni, térjen vissza a játékoldalra. |
| K7 | Felület | Jogok kezelése oldal | Itt, ha a felhasználó rendelkezik a megfelelő jogokkal, más felhasználóknak tud biztosítani, vagy tőlük elvenni adminisztrációs jogokat. Egy lista is megjelenik itt, ahol kiírja az oldal eddigi rendszergazdáit. Hozzáférés hiányában irányítsa át a játékoldalra. |

## 7. Fogalomtár
- **Statisztika**: számszerű információk összegzési, összehasonlítási, és ábrázolási folyamata.
- **Admin/rendszergazda**: az a személy, aki egy informatikai rendszer felügyeletét, karbantartását végzi.
